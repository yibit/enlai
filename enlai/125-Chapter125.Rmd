# 致谋小岑信

中文马克思主义文库 -> 周恩来
致谋小岑信
（一九三六年五月十五日）


　　别了十五六年，几如隔世。黄君〔２８〕来，得知老友为国奔走，爽健犹昔，私衷欣慰。

　　十余年来，弟所努力，虽与兄等异趣，但丁兹时艰，非吾人清算之日，亟应为民族生存，迅谋联合。此间屡次宣言，具备斯旨。今幸得兄相与倡和，益增兴感。黄君回，面托代罄积愫并陈所见，深愿兄能推动各方，共促事成。

　　养甫〔２９〕先生本为旧识，幸代致意。倘愿惠临苏土，商讨大计，至所欢迎。万一曾先生不便亲来，兄能代表贲临，或更纠合同道就便参观，尤所企盼。

　　国难当前，幸趋一致，矧在老友，敢赋同仇。春风有意，诸维心照不宣。



